<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="fi" lang="fi">
  <head>
    <meta http-equiv="Content-Type" content="text/html;charset=UTF-8" />
    <meta http-equiv="Content-Style-Type" content="text/css" />
    <title>
      The Project Gutenberg eBook of "Pater Paulus", by Yrjö Weijola.
    </title>
    <style type="text/css">

.subtitle {
    text-align: center;
    font-size: 135%;
}

.by {
    text-align: center;
    font-size: 120%;
    padding-top: 2em;
}

.author {
    text-align: center;
    font-size: 135%;
}

.co {
    text-align: center;
    font-size: 120%;
    padding-top: 5em;
}

.year {
    text-align: center;
    font-size: 130%;
}


body {
    margin-left: 10%;
    margin-right: 10%;
}

    h1,h2 {
    text-align: center; /* all headings centered */
    clear: both;
}

p {
    margin-top: .51em;
    text-align: left;
    margin-bottom: .49em;
}

/* Poetry */
.poem {
    margin-left:10%;
    margin-right:10%;
    text-align: left;
}

.poem .stanza {margin: 1em 0em 1em 0em;}
    .poem span.i0     {display: block; margin-left: 0em; padding-left: 3em; text-indent: -3em;}

    </style>
  </head>
<body>

<h1>"PATER PAULUS"</h1>

<p class="subtitle">Ilmasta temmattu ivailu yhdessä näytöksessä</p>

<p class="by">Kirj.</p>

<p class="author"><b>YRJÖ WEIJOLA</b></p>

<p class="co">Kustannusosakeyhtiö Otava<br />
Helsinki</p>

<p class="year"><b>1896.</b></p>


<p>&nbsp;</p>
<p>&nbsp;</p>
<p>&nbsp;</p>


<div class="poem"><div class="stanza">
<span class="i0">"Ei niin pientä pilaa,<br /></span>
<span class="i0">Ett'ei totta toinen puoli."<br /></span>
</div></div>

<p>&nbsp;</p>

<p>
<b>HENKILÖT</b>:<br />
<br />
MARKIISI.<br />
HOVIMESTARI.<br />
COLOMBINA. hänen tyttärensä.<br />
LAKEIJA.<br />
"PATEE PAULUS", narri.<br />
Häävieraita.<br />
</p>



<p>Pihamaa. Vasemmalla hovimestarin asunto, perällä aituus, portti
ja puisto. Oikealla päärakennuksen sivukäytävän portaat.</p>


<h2>Ensi kohtaus.</h2>

<p>Lakeija. Narri.</p>

<p>LAKEIJA (On aamuyö. Lakeija laulaa Colombinan ikkunan alla säestäen
lauluaan kitaralla. Narri kuuntelee salaa puistosta.)</p>

<div class="poem"><div class="stanza">
<span class="i0">Kuule armas, nouse armas,<br /></span>
<span class="i0">astu ikkunasi luo!<br /></span>
<span class="i0">Puisto tuoksuu, satakieli<br /></span>
<span class="i0">laulun taikaa yöstä juo.<br /></span>
<span class="i0">Oi sä koito satakieli,<br /></span>
<span class="i0">öinen lempilaulaja,<br /></span>
<span class="i0">kaukomieli, kaihomieli,<br /></span>
<span class="i0">laula, laula, laula sa!<br /></span>
</div></div>

<p>
NARRI (Juoksee nauraen esille. Matkii.)<br />
La-aula, laula, laula sa!<br />
<br />
(Nauraa.)<br />
<br />
LAKEIJA (Vihoissaan.)<br />
Sä onneton, sä mitä täällä teet?<br />
Sen kyllä kostan sulle!<br />
<br />
NARRI.<br />
<span style="margin-left: 12em;">Kosta vaan,</span><br />
Jos uskallat!<br />
<br />
LAKEIJA.<br />
<span style="margin-left: 7em;">Ja miks'en uskaltaisi!</span><br />
Sä miksi mua, narri, häiritset?<br />
Sen vielä maksaa saat!<br />
<br />
NARRI.<br />
<span style="margin-left: 11.5em;">Se totta kai</span><br />
ei paljon maksane, sen maksan kohta.<br />
<br />
(Repii lakistaan tiuvun.)<br />
<br />
Tuoss' ompi tiuku, sido lakkihis,<br />
ja laula armaallesi edelleen!<br />
<br />
LAKEIJA.<br />
Sen koira, mua pilkkaat vielä,<br />
sun vaikka täysin täytyis ymmärtää,<br />
ett' armosta en hirtä sua kohta.<br />
Sä, narri, uskallat, sä uskallat<br />
mua häiritä, kun armaalleni laulan!<br />
<br />
NARRI.<br />
Sun armaallesi laulat? Tuoko noita?<br />
<br />
LAKEIJA (Hyökkää narrin päälle, viskaa hänet maahan.)<br />
Nuo sanat maksaa saat, nyt en sua päästä,<br />
mä sinut kuristan kuin pihtiin rotan!<br />
<br />
NARRI.<br />
Oi auttakaa!<br />
<br />
LAKEIJA.<br />
<span style="margin-left: 6.5em;">Jos armoa sä pyydät,</span><br />
niin helpotan.<br />
<br />
NARRI.<br />
<span style="margin-left: 7.5em;">En pyydä. Auttakaa!</span><br />
<br />
LAKEIJA.<br />
Sun hukka perii!<br />
</p>


<h2>Toinen kohtaus.</h2>

<p>Edelliset. Hovimestari.</p>

<p>
HOVIMESTARI (Syöksyy huoneestaan.)<br />
Mik' on? Mik' on täällä?<br />
<br />
LAKEIJA.<br />
Mä narrin kuristan!<br />
<br />
NARRI.<br />
<span style="margin-left: 10em;">Hän tappaa mun!</span><br />
Oi auta!<br />
<br />
HOVIMESTARI.<br />
<span style="margin-left: 4.5em;">Mitä on hän tehnyt?</span><br />
Sä hänet kautta pyhimysten päästä!<br />
Jos herramme tään jutun kuulla saa,<br />
niin hukka meidät perii.<br />
<br />
LAKEIJA.<br />
Kuulkoon vaan!<br />
En helpota! Mua loukannut on narri.<br />
<br />
HOVIMESTARI (Pelastaa narrin.)<br />
Sun täytyy helpottaa!<br />
<br />
LAKEIJA.<br />
<span style="margin-left: 11em;">No tällä kertaa</span><br />
mä sulle narri vielä anteeks' annan.<br />
Nyt korjaa luusi, senkin irvisuu!<br />
<br />
NARRI. (Nousee vaivaloisesti.)<br />
Nää luuni sanoit? Nytpä tuntuu siltä,<br />
kuin ehjää luuta mull' ei oisikaan!<br />
<br />
HOVIMESTARI (Lakeijalle.)<br />
Sä häntä löit. Hän mitä sulle teki?<br />
<br />
LAKEIJA.<br />
Mä tässä lauloin sinun tyttärelles,<br />
kuin ehkä kuulit &mdash; &mdash; &mdash;<br />
<br />
HOVIMESTARI.<br />
<span style="margin-left: 13em;">Sinäkö se olit,</span><br />
mä luulin pahaa unta näkeväni.<br />
<br />
NARRI (Nauraa.)<br />
<br />
LAKEIJA.<br />
Suus kiinni, narri. (Hovimestarille.) Tyttärelles lauloin,<br />
mä kauvan olen häntä katsellut,<br />
hän mua sangen miellyttää.<br />
<br />
NARRI.<br />
<span style="margin-left: 13.5em;">Tuo noita!</span><br />
<br />
LAKEIJA.<br />
Taas paisuu sappeni, nyt korjaa luusi!<br />
<br />
HOVIMESTARI.<br />
Nyt lähde, taikka suutun minäkin!<br />
<br />
NARRI.<br />
Vai siltä tuntuu? Voinhan mennä sitten.<br />
On narreja tääll' ilman muakin!<br />
</p>

<p>(Menee puistoon, kuuntelee salaa miesten keskustelua.)</p>


<h2>Kolmas kohtaus.</h2>

<p>Lakeija. Hovimestari.</p>

<p>
HOVIMESTARI.<br />
Ja kaikkia ne suosii ihmiset<br />
kuin narrejakin! Tuokin irvihammas<br />
on päässyt meidän herran suosioon.<br />
<br />
LAKEIJA.<br />
No sanos muuta!<br />
<br />
HOVIMESTARI.<br />
<span style="margin-left: 8em;">Kerran markkinoilla</span><br />
sai herra nähdä narriraukan tuon<br />
ja tänne toi. Nyt usein iltaan myöhään<br />
hän narrin kaskuja vaan kuuntelee.<br />
Hän väittää niitä sangen viisahiksi,<br />
mut miten lienee, minust' on ne tyhmät.<br />
<br />
LAKEIJA.<br />
Niin minustakin on, sä totta puhut.<br />
Jo nimensäkin ompi pähkähullu!<br />
Mi miehen nimi ompi "Pater Paulus"?<br />
Se mitä merkitsee?<br />
<br />
HOVIMESTARI.<br />
<span style="margin-left: 9.5em;">En ymmärrä! &mdash;</span><br />
Mut mitä täällä näin sä varhain teet?<br />
Sä sanoit laulaneesi? Niinkö oli?<br />
<br />
LAKEIJA.<br />
Niin. &mdash; Lauloin hiukan sinun tyttärelles.<br />
Mä häntä kauvan olen katsellut,<br />
hän mua miellyttää. Hän tosin ei oo nuori,<br />
mut viehättävä on hän sekä viisas.<br />
<br />
HOVIMESTARI.<br />
Vai niinkö tuumit. Taidat rakastaa?<br />
<br />
LAKEIJA.<br />
En sitä kieltää voi.<br />
<br />
HOVIMESTARI.<br />
<span style="margin-left: 10.5em;">Ja mitä aijot?</span><br />
<br />
LAKEIJA.<br />
Sä arvaathan sen itse. Onnellinen<br />
mä oisin, jos hän suostuis ottamaan<br />
mun mieheksensä; hänen olet isä,<br />
mun sulta tulee häntä ensin pyytää.<br />
<br />
HOVIMESTARI.<br />
Sä oothan pulska mies. Sun sukus tosin<br />
ei ole suuri, mutta olethan<br />
sä suuren herran palvelija, myöskin<br />
sull' lienee rahaa.<br />
<br />
LAKEIJA.<br />
<span style="margin-left: 10em;">Ompa sitäkin!</span><br />
<br />
HOVIMESTARI.<br />
No kuinka paljon?<br />
<br />
LAKEIJA.<br />
<span style="margin-left: 9em;">Sata kultarahaa.</span><br />
<br />
HOVIMESTARI.<br />
Se vähän on. Ei vaimos elä sillä,<br />
hän on mun tyttäreni, minun, minun,<br />
ja minä olen &mdash; &mdash; &mdash;<br />
<br />
LAKEIJA.<br />
<span style="margin-left: 11em;">Hovimestari!</span><br />
Siis miksi ylpeilet? No tyttös tänne!<br />
Siis lyödään kättä!<br />
<br />
HOVIMESTARI.<br />
<span style="margin-left: 10em;">Mietin hiukan vielä!</span><br />
<br />
LAKEIJA.<br />
Se mitä enää auttaa asiassa?<br />
No tuohon käteen siis, no &mdash; anna pois!<br />
<br />
HOVIMESTARI.<br />
En tiedä oikein, hiukan epäilen.<br />
Sä olet köyhä.<br />
<br />
LAKEIJA.<br />
<span style="margin-left: 7.5em;">Aivan kyllin rikas!</span><br />
<br />
HOVIMESTARI (Epäröiden.)<br />
No &mdash; sama se!<br />
<br />
LAKEIJA.<br />
<span style="margin-left: 7.5em;">Oi kiitos, kiitos, kiitos!</span><br />
Ja koska häät?<br />
<br />
HOVIMESTARI.<br />
<span style="margin-left: 7.5em;">No vaikka tänään jo,</span><br />
jos tyttö suostuu.<br />
<br />
LAKEIJA.<br />
<span style="margin-left: 9.5em;">Olen siitä varma!</span><br />
Hän kyllä suostuu.<br />
<br />
NARRI (Puistosta.)<br />
<span style="margin-left: 9.5em;">Tietysti hän suostuu!</span><br />
<br />
HOVIMESTARI.<br />
No astu sisään! Maljasi mä juon,<br />
mun vävypoikani!<br />
<br />
LAKEIJA.<br />
<span style="margin-left: 8.5em;">Oi kiitos, kiitos!</span><br />
<br />
(Lähtevät taloa kohti.)<br />
<br />
HOVIMESTARI (Matkalla.)<br />
Ai kuulehan! Mä kaikki kysyin sulta,<br />
mut yhden unhotin. No vähät siitä!<br />
Sä ootko kunnon mies?<br />
<br />
LAKEIJA.<br />
<span style="margin-left: 11em;">Voit olla varma.</span><br />
</p>

<p>(Menevät sisään, päivä alkaa valjeta.)</p>


<h2>Neljäs kohtaus.</h2>

<p>Narri.</p>

<p>
NARRI (Tulee puistosta, istuutuu portaille.)<br />
La-aula, laula, laula sa!<br />
<br />
(Nauraa.)<br />
<br />
Niin ihmeen hullunkurista on tää,<br />
ja samalla niin perin surullista,<br />
mut en voi sentään olla nauramatta.<br />
<br />
(Nauraa.)<br />
<br />
Tuo Colombina!<br />
<br />
(Nauraa.)<br />
<br />
<span style="margin-left: 7.5em;">Colombina?</span><br />
<br />
(Nauraa.)<br />
<br />
<span style="margin-left: 13em;">Tuo!</span><br />
<br />
(Nauraa.)<br />
<br />
Saa tänään vihdoin miehen!<br />
<br />
(Nauraa.)<br />
<br />
<span style="margin-left: 13.5em;">Colombina!</span><br />
Niin, voihan tälle nauraa kamalasti!<br />
Mut voisi itkeäkin. &mdash; Hän on kunnon mies<br />
tuo lakeija, mä suren häntä vaan!<br />
Mä luulen, että syntyy aika läiske<br />
jo tänä iltana, jos päivällä on häät.<br />
<br />
(Nauraa.)<br />
<br />
Nyt nauroin taas! Ei sovi nauru tässä,<br />
on miehen onnesta nyt kysymys,<br />
on onnettuutta koitettava välttää.<br />
Mut miten? Miten narri sitä voisi?<br />
<br />
(Miettii.)<br />
<br />
No miksei sentään!<br />
<br />
<span style="margin-left: 9.5em;">Lasna ollessani</span><br />
mun isä lausui mulle juuri näin:<br />
"Oi rakas lapsi, sull' on narrin lahjat!<br />
Mut lahjoja ne ovat nekin myös!<br />
Sait viisaan pään ja kyttyrän, siis tiedä,<br />
et muuksi kelpaa sä kuin narriksi,<br />
sä vaikka oisit kuinka rikkiviisas<br />
ja kuinka oppinut. Sull' ompi kyttyrä,<br />
ja sitä, sitä katsoo elämä<br />
ja miettii katsoissaan, kas tuoss' on narri.<br />
Siis pidä hyvänäsi kyttyrä<br />
ja ole narri, ällös häpeä,<br />
jos maailmakin nauraa, pilkkaa sua.<br />
Voit saada hyvää aikaan narrinakin."<br />
<br />
Niin lausui isäni, ja nyt, nyt olen narri!<br />
Mut oikein jos mä tunnen ammattini,<br />
voin näinkin lähimmäistä hyödyttää,<br />
jos tahdon hyödyttää.<br />
<br />
<span style="margin-left: 11em;">Juur vasta solvas</span><br />
mua lakeija. Mun tulis ehkä kostaa?<br />
Jos oisin tavallinen ihminen,<br />
niin kyllä kostaisin, mut olen narri!<br />
Ei sovi minun arvolleni kosto,<br />
siks' olen liian hyvä!<br />
<br />
<span style="margin-left: 11.5em;">Toimeen siis!</span><br />
Oi armahani, sulo Colombina!<br />
<br />
(Nauraa.)<br />
<br />
Et sulhoasi saa, mä takaan sen!<br />
Mut neitsyenä (nauraa) vielä maata saat<br />
sä toiset vuotta kolmekymmentä!<br />
Oi armas Colombina, Colombina!<br />
<br />
(Lähtee.)<br />
</p>


<h2>Viides kohtaus.</h2>

<p>Hovimestari. Lakeija.</p>

<p>
(Tulevat talosta.)<br />
<br />
HOVIMESTARI.<br />
Hän suostui heti kohta, omituista!<br />
En tiennyt lainkaan, että tyttäreni<br />
sua rakastais.<br />
<br />
LAKEIJA.<br />
<span style="margin-left: 7.5em;">Vai et?</span><br />
<br />
HOVIMESTARI.<br />
<span style="margin-left: 11.5em;">En tottamaar!</span><br />
Mut vähät siitä, nyt on juttu selvä,<br />
häät vietetään jo tänään.<br />
<br />
LAKEIJA.<br />
<span style="margin-left: 13em;">Minä lähden</span><br />
nyt kohta ostoksille, ostan viiniä.<br />
<br />
HOVIMESTARI.<br />
Se oisi tarpeetonta!<br />
<br />
LAKEIJA.<br />
<span style="margin-left: 10.5em;">Mikä? Viinikö?</span><br />
<br />
HOVIMESTARI.<br />
Ei, ostaminen oisi tarpeetonta.<br />
Tääll' onhan oma viinikellari,<br />
ei herra laske, kuinka monta siellä<br />
on pulloa.<br />
<br />
LAKEIJA.<br />
<span style="margin-left: 5.5em;">En siihen suostu, en.</span><br />
Ei sovi se.<br />
<br />
HOVIMESTARI.<br />
<span style="margin-left: 6em;">Ei sovi se? No miks'ei?</span><br />
<br />
LAKEIJA.<br />
En, en, en tahdo häitäni mä tahrata!<br />
<br />
HOVIMESTARI.<br />
Vai niin! Sä olet kovin nuori vielä!<br />
Maailma kyllä neuvoo säästämään!<br />
En tahdo kieltää sua ostamasta.<br />
Voit ostaa, jos niin tahdot. &mdash; Vanhempana<br />
ja kokeneempana sua neuvoin vaan.<br />
<br />
LAKEIJA.<br />
Kai lienee kysyttävä morsiolta,<br />
hän mitä tahtoo häihin ostettavan.<br />
<br />
HOVIMESTARI.<br />
Voi olla viisainta, voi olla viisainta.<br />
Mä muuten pelkään hänen suuttuvan,<br />
kas hän on hiukan &mdash; &mdash; &mdash;<br />
<br />
LAKEIJA.<br />
<span style="margin-left: 14em;">Mitä on hän hiukan?</span><br />
<br />
HOVIMESTARI.<br />
Ei mitään. Siivo on hän, myöntyväinen,<br />
sen vielä näet!<br />
<br />
LAKEIJA.<br />
<span style="margin-left: 8em;">Sen mä kyllä uskon. &mdash;</span><br />
Mut pyydä häntä ulos meidän luo,<br />
niin saamme neuvotella.<br />
<br />
HOVIMESTARI.<br />
<span style="margin-left: 12em;">Pyydän heti.</span><br />
<br />
(Menee sisään.)<br />
<br />
LAKEIJA (Itsekseen.)<br />
En koskaan aavistaakaan saattanut,<br />
näin onnellinen että voisin olla.<br />
Ja onneni on kaksinkertainen,<br />
kun ajattelen, että kauvan, kauvan<br />
se kestää.<br />
<br />
(Katselee pukuaan.)<br />
<br />
<span style="margin-left: 5.5em;">Ihmeellistä, ihmeellistä!</span><br />
Mä köyhän kyntömiehen köyhä poika,<br />
mä tulen kaukaa sydänmaasta tänne,<br />
tään näen loiston, näen ihanuuden,<br />
tää minut sokaisee. Tää on kuin unta,<br />
en tätä käsitä. Mä myöskin nyt<br />
oon yhtä kauniit, pulskat vaatteet saanut<br />
kuin muut, ja kaunis, kaunis Colombina<br />
on tänään mun. Oi onnea, en moista<br />
ois ansainnut.<br />
<br />
HOVIMESTARI (Tulee.)<br />
<span style="margin-left: 7.5em;">Hän tulee kohta,</span><br />
Mun tyttäreni.<br />
</p>


<h2>Kuudes kohtaus.</h2>

<p>Edelliset. Colombina.
Edelliset. Colombina.<br />
<br />
COLOMBINA (Tulee.)<br />
<span style="margin-left: 7.5em;">Isä kertoi mulle,</span><br />
te että tahdotte mua tavata.<br />
<br />
LAKEIJA (Hämillään.)<br />
Niin lausuin kyllä, kysyn neuvoa,<br />
mit' tahdotte, mä että ostan häihin?<br />
<br />
COLOMBINA.<br />
Te ostatte vaan viiniä ja hiukan<br />
myös hedelmiä.<br />
<br />
LAKEIJA.<br />
<span style="margin-left: 7.5em;">Kernaasti sen teen.</span><br />
Kai Bordeaux'ta?<br />
<br />
COLOMBINA.<br />
<span style="margin-left: 8.5em;">Ei, mutta Margaux'ta.</span><br />
<br />
LAKEIJA.<br />
Ja luumuja?<br />
<br />
COLOMBINA.<br />
<span style="margin-left: 6em;">Ei, mutta daadeleja!</span><br />
<br />
LAKEIJA.<br />
Ja Oportoa?<br />
<br />
COLOMBINA.<br />
<br />
<span style="margin-left: 6em;">Ei, vaan Madeiraa!</span><br />
<br />
LAKEIJA.<br />
Teen niinkuin käskette! Mä lähden kohta!<br />
Mut sallikaa, mä kättä suutelen.<br />
<br />
(Tarttuu Colombinaa oikeaan käteen; tämä vetää sen pois ja tarjoo<br />
vasemman.)<br />
<br />
COLOMBINA.<br />
Nyt teistä eroan mä &mdash; häihin saakka.<br />
<br />
(Lähtee.)<br />
</p>


<h2>Seitsemäs kohtaus.</h2>

<p>Lakeija. Hovimestari.</p>

<p>
LAKEIJA (Hovimestarille.)<br />
Nyt näet, kuinka vallan mainiosti<br />
me yhteen sovimme.<br />
<br />
HOVIMESTARI.<br />
<span style="margin-left: 9.5em;">Se totta on! &mdash;</span><br />
Mut miettikäämme hetki vielä häitä.<br />
Mä hankin ruokaa, sinä viinit<br />
ja hedelmiä. &mdash; Myöskin hupia ois tarvis.<br />
Mut pyytäkäämme "Pater Paulus" häihin,<br />
hän ompi joskus sangen sukkela,<br />
hän voisi vieraitamme hauskutella.<br />
<br />
LAKEIJA.<br />
Se sopii mainiosti! Joutuin vaan<br />
nyt ostoksille! Sinä lähdet varmaan<br />
jo kutsumahan häihin vieraita.<br />
<br />
HOVIMESTARI.<br />
Mä voinhan lähteä. Jos tapaan narrin,<br />
niin kutsun hänetkin.<br />
<br />
(Lähtevät.)<br />
</p>


<h2>Kahdeksas kohtaus.</h2>

<p>Narri. Markiisi.</p>

<p>(Tulevat puistosta.)</p>

<p>
NARRI.<br />
Ol' onni, että teidät tapasin,<br />
mun jalo herrani.<br />
<br />
MARKIISI.<br />
<span style="margin-left: 9em;">Vai niinkö luulet?</span><br />
Mä siis oon sua varten olemassa.<br />
Mä luulin aina, että ois päinvastoin.<br />
<br />
NARRI.<br />
Niin luulin minäkin, mut erehdyin.<br />
Nyt huomaan, että teistäkin myös joskus<br />
voi olla hyötyä.<br />
<br />
MARKIISI (Nauraen.)<br />
<span style="margin-left: 8.5em;">Sä pistelet!</span><br />
En suutu sentään, sinut ymmärrän,<br />
sä olet narri!<br />
<br />
NARRI.<br />
<span style="margin-left: 7.5em;">Kernaasti sit' olen</span><br />
sen silmissä, ken mua ymmärtää. &mdash;<br />
Kun narrin sanat koskee arkaan paikkaan,<br />
hän niitä sentään uskoo! Eikö niin?<br />
<br />
MARKIISI (Hymyilee myöntävästi.)<br />
Saan sulta paljon kuulla, jot' en sallis<br />
mä toisen mulle lausua.<br />
<br />
NARRI.<br />
<span style="margin-left: 12em;">Sen uskon,</span><br />
mut varokaa, se ettei tule siitä,<br />
mä että olen ainoastaan &mdash; narri.<br />
<br />
Mut asiaan. Mä olen köyhä mies,<br />
ja köyhän miehen suurin synti on,<br />
hän että myöskin, ihmeellistä kyllä,<br />
voi rahaa tarvita. Niin hävytöntä!<br />
Maailma sit' ei anteeks' antaa voi!<br />
Mut ehkä te? Siis mulle lainatkaa<br />
noin kultarahaa kymmenen, ei muuta.<br />
<br />
MARKIISI (Nauraen.)<br />
Mut voiko narrihin nyt myöskin luottaa?<br />
<br />
NARRI.<br />
Voi luottaa, velkani mä silloin maksan,<br />
kun tääkin narri on niin onnellinen,<br />
hän että viran saapi valtiolta.<br />
<br />
MARKIISI.<br />
Tuoss' ompi rahat; mitä niillä teet?<br />
<br />
NARRI.<br />
Teen paljon niillä. Niillä aijon ostaa<br />
mä sydämmen.<br />
<br />
MARKIISI.<br />
<span style="margin-left: 6.5em;">Taas pilan laskit,</span><br />
niin vähällä et sydämmiä osta!<br />
<br />
NARRI.<br />
Se totta on, ett' taksa vaihtelee.<br />
Mut viekas olen, nämä riittää mulle!<br />
<br />
MARKIISI.<br />
Mut kerrohan, mit' aijot niillä tehdä?<br />
<br />
NARRI.<br />
Voin sanoa sen teille. Lakeijanne<br />
jo tänään aikoo naida Colombinan &mdash; &mdash;<br />
<br />
MARKIISI (Huvitettuna.)<br />
Vai Colombinan, niinkö, niinkö lausuit?<br />
<br />
NARRI.<br />
Ahaa! Ahaa! (Viekkaasti) Se huvittaapi teitä?<br />
Hän oli sangen kaunis nuorempana<br />
ja itse markiisikin taisi &mdash; &mdash;<br />
<br />
MARKIISI.<br />
<span style="margin-left: 16.5em;">Vaiti!</span><br />
Sun kertomustas jatka!<br />
<br />
NARRI.<br />
<span style="margin-left: 11.5em;">Lakeijanne,</span><br />
kuin kerroin teille, naipi Colombinan,<br />
vaan sit' en salli.<br />
<br />
MARKIISI.<br />
<span style="margin-left: 10em;">Häntä rakastat?</span><br />
<br />
NARRI (Nauraa.)<br />
No silloin vasta olisinkin narri!<br />
En häntä rakasta, mut lakeijaa<br />
mä säälin. Hänet pelastan.<br />
<br />
MARKIISI.<br />
<span style="margin-left: 13.5em;">Vai niin!</span><br />
Miks' sekaannut sä toisten asioihin?<br />
<br />
NARRI.<br />
Se saattaa olla hyödyllistä joskus,<br />
ja ken sen sitten tekis, ellei narri.<br />
Kun kukin omaa etuansa hoitaa,<br />
niin narri tuumii hyvää toistenkin.<br />
<br />
MARKIISI.<br />
Mut mitä sua koskee kaikki tuo,<br />
sä anna lakeijalle Colombina<br />
ja rauhoitu!<br />
<br />
NARRI.<br />
<span style="margin-left: 6.5em;">En anna, en!</span><br />
Täss' uhkaa vaara. Se on vältettävä.<br />
Se pieneltä voi monellekin näyttää.<br />
Mut narri, narri huomaa suuruuden.<br />
<br />
MARKIISI (Nauraa.)<br />
Nyt narri, liijottelet!<br />
<br />
NARRI.<br />
<span style="margin-left: 12em;">Mahdollista!</span><br />
Voi viha usein kyllä liijotella.<br />
<br />
MARKIISI.<br />
Sä mitä sanoit? Viha? Ketä vihaat?<br />
<br />
NARRI.<br />
Mä niitä vihaan, jotka sanoillaan<br />
kaks ihmistä voi yhteen solmita<br />
sen tehden umpimähkään, ainaiseksi<br />
ja viran puolest' antain siunauksen.<br />
<br />
MARKIISI.<br />
Siis pappeja.<br />
<br />
NARRI.<br />
<span style="margin-left: 7em;">Niin juuri pappeja!</span><br />
Yks' ainut kerta olen suuttunut<br />
ja silloin suutuin oikein aika lailla. &mdash;<br />
Mä vanhaan tapaan kiersin markkinoilla,<br />
kun telttahani kerran astui pappi.<br />
Hän oli Pater Paulus nimeltään<br />
ja ammatiltaan sangen hurskas mies.<br />
Hän astui eteeni, mua katsoi kauvan<br />
ja lausui:<br />
<br />
<span style="margin-left: 5.5em;">"Jumalaton! Käänny jo!</span><br />
Sun narrin virkasi on huono virka!"<br />
<br />
Mä lausuin vain:<br />
<br />
<span style="margin-left: 8.5em;">"Oho, vai huono virka,</span><br />
jos minä oikein tunnen ihmisen,<br />
hän ivaa auliimpi on tottelemaan<br />
kuin saarnaa."<br />
<br />
<span style="margin-left: 7.5em;">Nyt jo pappi suuttui.</span><br />
"Mik' on sun nimesi?" Hän kysyi multa,<br />
Mä lausuin empimättä:<br />
<br />
<span style="margin-left: 11em;">"Pater Paulus."</span><br />
<br />
Sus siunatkoon, kuin pappi vimmastui!<br />
"Mun nimeäni herjaat, pilkkaat narri!"<br />
Mä hälle lausuin aivan rauhallisna:<br />
"Ken meistä kahdesta ei ole narri?"<br />
Ja juoksin pois ja heitin papin sinne.<br />
<br />
Taas tänään ehkä papin nähdä saan,<br />
mi antaa noille, noille siunauksen.<br />
<br />
Se melkein sama on kuin ottaisin<br />
mä kaksi kukkoa ja nuoralla<br />
ne kaulastansa yhteen sitoisin<br />
ja katselisin aivan rauhallisna,<br />
kun kukot tappelevat, kynsivät<br />
ja verta vuotavat ja kuolevat,<br />
mut nuoraa en mä sentään irrottaisi.<br />
<br />
MARKIISI (Nauraa.)<br />
On hauska nähdä sinut innostuvan.<br />
Mut tuulta piekset. Mitään et sä mahda!<br />
<br />
NARRI.<br />
Mä mahdan kyllä! Kilpakosijaksi<br />
mä itse käyn, mä varman voiton saan!<br />
<br />
HARMIISI.<br />
Et noilla rahoilla!<br />
<br />
NARRI.<br />
<span style="margin-left: 10em;">Mä viekas olen</span><br />
ja kyllä keksin keinon, joka tepsii.<br />
Mit' taaskin tulee rahan paljouteen,<br />
niin vähemmin lie tarvis niitä nyt,<br />
kuin silloin, kun te itse Colombinaa &mdash; &mdash;<br />
<br />
MARKIISI. Suu poikki!<br />
<br />
NARRI.<br />
<span style="margin-left: 11em;">Tietysti suu poikki taas!</span><br />
&mdash; Mut varma on, mä estän heidän liiton!<br />
<br />
MARKIISI.<br />
Ja minkä palkan saat sä vavoistasi?<br />
<br />
NARRI.<br />
Sen tiedän kyllä: Colombina suuttuu,<br />
lakeija suuttuu, isä suuttuu, kaikki suuttuu.<br />
No &mdash; onhan narrin palkkaa siinäkin.<br />
<br />
Kas tuolla tulee hovimestari,<br />
nyt joutuin asioille, hyvästi,<br />
mun armollinen herra, kuulla saatte<br />
te illemmalla sangen hauskan jutun!<br />
</p>

<p>(Pois, markiisi samoin.)</p>


<h2>Yhdeksäs kohtaus.</h2>

<p>Hovimestari. Colombina.</p>

<p>
HOVIMESTARI.<br />
On vieraat kutsuttu, ne saapuu kohta,<br />
on kiire tässä häitä valmistella!<br />
Hei Colombina!<br />
<br />
(Koputtaa ovelle.)<br />
<br />
COLOMBINA.<br />
<span style="margin-left: 7.5em;">Mitä taaskin tahdot?</span><br />
<br />
HOVIMESTARI.<br />
Nyt on sun häät, nyt ällös olko tyly.<br />
<br />
COLOMBINA (Tulee.)<br />
Oh mua uuvuttaa nuo turhat hommat.<br />
<br />
HOVIMESTARI.<br />
Nää turhat hommat! Lausuit turhat hommat?<br />
Sun kautta vuoden kolmenkymmenen<br />
nää hommat eivät turhat, tiedä se.<br />
Koht' tulevat jo vieraat, kiire on!<br />
Mua auta hiukan pöytää nostaessa!<br />
<br />
COLOMBINA.<br />
Mä lausuinhan, tää mua uuvuttaa!<br />
<br />
HOVIMESTARI (Vihoissaan.)<br />
No jääköön sitten kaikki silleen taas<br />
ja heittäkäämme häät! Se ihme on,<br />
ett' aina kun sä puhut minun kanssa,<br />
sä Colombina olet kyllästynyt, väsynyt,<br />
mut toisten miesten kanssa kyllä naurat<br />
ja olet veikeä! &mdash; No heittäkäämme häät,<br />
jos tahdot sen!<br />
<br />
COLOMBINA.<br />
<span style="margin-left: 8em;">En tahdo sitäkään.</span><br />
Ho-hoi! Sua voinhan auttaa pöytää nostaessa.<br />
<br />
HOVIMESTARI.<br />
No tullos sitten! Täältä sisältä<br />
me tuoleja ja pöydän noudamme!<br />
</p>

<p>(Menevät sisään.)</p>



<h2>Kymmenes kohtaus.</h2>

<p>Narri.</p>

<p>
NARRI (Tulee puistosta.)<br />
Nyt olen aivan valmis rynnäkköön,<br />
ja mihin rynnäkköön! Oi Colombina,<br />
ken nainen saattais mua vastustaa!<br />
Nyt tosin olis paljon rahaa tarvis,<br />
mut onhan mulla näitä<br />
(näyttää kukkaroja ja iskee silmää)<br />
<span style="margin-left: 11em;">nämä kelpaa.</span><br />
Ja kelpaa kopeilla, kun helmiäkin<br />
on mulla.<br />
<br />
(Ottaa povestaan helmivyön ja heiluttelee sitä.)<br />
<br />
<span style="margin-left: 5em;">Colombina! Colombina!</span><br />
Nyt olet mun, vaikk'en mä sua huoli,<br />
mut <i>hänen</i> et oo, vaikka huolisitkin.<br />
</p>


<h2>Yhdestoista kohtaus.</h2>

<p>Hovimestari tulee kantaen Colombinan kanssa pöytää.</p>

<p>Narri aikoo poistua.</p>

<p>Colombina lähtee.</p>

<p>
HOVIMESTARI.<br />
Hei narri, vuota! Minne nyt, seis kohta!<br />
<br />
NARRI.<br />
Vai niin, en niinkään seiso vaan!<br />
<br />
HOVIMESTARI.<br />
Seis mies kun käsken!<br />
<br />
NARRI.<br />
<span style="margin-left: 11em;">Sepä kummallista?</span><br />
Ken mua saattaa komentaa? Häh ken?<br />
Sit' tiedä en.<br />
<br />
HOVIMESTARI.<br />
<span style="margin-left: 7.5em;">Mä tiedän sen! Siis vuota!</span><br />
Mä olen herrasi, kun olet täällä.<br />
<br />
NARRI.<br />
Ken herraansa nyt täällä tottelis!<br />
Mä seuraan aikaani.<br />
<br />
HOVIMESTARI.<br />
<span style="margin-left: 10em;">Oot röyhkeä.</span><br />
Sen sulle anteeks' suon. Sä narri olet.<br />
<br />
NARRI.<br />
En sinun edessä! Sun armoasi<br />
en tarvitse. Siis terve mieheen!<br />
<br />
HOVIMESTARI.<br />
Seis!<br />
<br />
NARRI.<br />
<span style="margin-left: 3em;">No mitä vielä! Turhaan vaivaat mua!</span><br />
<br />
HOVIMESTARI.<br />
Nyt tuki suus, tai kohta raivostun.<br />
Jos vieras kuulis tään, hän epäilis,<br />
ken meistä kahdesta on herra täällä.<br />
<br />
NARRI.<br />
Sen luulen minäkin!<br />
<br />
HOVIMESTARI.<br />
<span style="margin-left: 10em;">Mies onneton!</span><br />
Nyt vaiti jo. On kummaa aikaa tää,<br />
kun kukin herra ompi mielestänsä,<br />
ja harva ymmärtääpi vaiti olla,<br />
ja kumartaa ja kiittää. Narrikin<br />
on vimmattu, on uppiniskainen,<br />
ja kohti herraansa mies alhainen,<br />
mi ompi riippuvassa asemassa.<br />
<br />
NARRI.<br />
Häh! Lausuit riippuvassa asemassa?<br />
Oi kunnon veli! Kohta varmaankin<br />
me hirsipuussa ollaan kumpikin!<br />
Sä vaikka kiität, kumartelet vaan,<br />
mä vaikka ivaa, pilkkaa teetän teillä,<br />
niin siihen riippuvaiseen asemaan<br />
on aivan yhtä lyhyt matka meillä.<br />
<br />
HOVIMESTARI.<br />
Voit ivas heittää. Sua pyydän häihin<br />
mun tyttäreni, siellä kyllä saat<br />
sä paraat pilas laskea, jos tahdot.<br />
<br />
NARRI.<br />
No kiitos kutsunnasta, kyllä yritän<br />
mä parhaat pilat tehdä hänen häissään.<br />
<br />
HOVIMESTARI.<br />
No terve tuloa, sua vuottelen.<br />
<br />
(Lähtee hiljakseen poispäin.)<br />
<br />
NARRI (Itsekseen.)<br />
Nyt on mun vuoro, aikani on tullut.<br />
Nyt "Pater Paulus" ollos kopea.<br />
Ken paljon tahtoo, olkoon hävytön?<br />
<br />
(Hovimestarille.)<br />
<br />
Hei veikko, kuule! Minne nyt? Seis kohta!<br />
<br />
HOVIMESTARI.<br />
Sen riivattu, sä mitä komennat?<br />
<br />
NARRI.<br />
Seis mies, kun käsken!<br />
<br />
HOVIMESTARI.<br />
<span style="margin-left: 11.5em;">Nyt jo julmistun!</span><br />
Mun seista käsket, sinä, sinä, mun!<br />
<br />
NARRI.<br />
Voit julmistua! Kuule! Meidän kesken<br />
mä sulle lausun pienen totuuden.<br />
Miks' ylpeilet? Kas kuninkaatkin joskus<br />
on seisattuneet narrin sanoista.<br />
<br />
Seis veikko! Mull' on sulle asiaa!<br />
<br />
HOVIMESTARI.<br />
En tahdo moisen kanssa olla asioissa.<br />
<br />
NARRI.<br />
Top! Pikkuhiljaa! Kohta kuulla saat!<br />
Kas asia on se, mä rakastan<br />
sun tytärtäs, sen lausun suoraan sulle.<br />
<br />
HOVIMESTARI.<br />
Voit rakastaa, mut häntä et sä saa!<br />
<br />
NARRI.<br />
No sepä kumma! Mulla kaikki on,<br />
min kosijalta saattaa vaatia.<br />
<br />
HOVIMESTARI.<br />
Ha! Ha! Sa ootko kaunis mies! Ha, ha!<br />
<br />
NARRI.<br />
On komeutta kotitarpeheksi.<br />
<br />
HOVIMESTARI.<br />
Sä ootko viisas, ootko nerokas?<br />
<br />
NARRI.<br />
Nyt onhan puhe naima-asioista,<br />
ken silloin jaarittelee viisaudesta.<br />
<br />
HOVIMESTARI.<br />
Sä ootko syntyjäsi aatelinen?<br />
<br />
NARRI.<br />
En ole köyhä, että nimeä<br />
mun oisi tarvis, kyllä muutenkin<br />
saan melkein minkä immen tahdon vaan.<br />
Kas, lukuun ottamatta yhtä seikkaa,<br />
mä nimittäin ett' olen kunnon mies,<br />
ei moinen tule tässä kysymykseen &mdash; &mdash;<br />
on mulla etuja. Mä olen rikas!<br />
<br />
HOVIMESTARI.<br />
Vai niin, vai niin? Sull' onko paljonkin?<br />
<br />
NARRI.<br />
Ne riittää kyllä tähän asiaan.<br />
<br />
HOVIMESTARI.<br />
Mut tytärtäni et saa kuitenkaan!<br />
Et koskaan! Tiedä se!<br />
<br />
NARRI.<br />
<span style="margin-left: 11em;">Se saadaan nähdä!</span><br />
<br />
HOVIMESTARI.<br />
Se saadaan nähdä. Liian hyvä on hän<br />
sun kaltaisellesi!<br />
<br />
NARRI.<br />
<span style="margin-left: 9.5em;">Mun kaltaiselleni!</span><br />
Sä hourit mies! Mull' ompi rahaa, hullu!<br />
Voin jonkun sata kurjaa kultarahaa<br />
mä heittää vaikka sikolättiin sun.<br />
<br />
HOVIMESTARI.<br />
Vai niin! Mut millä ihmeen lailla sinä<br />
oot niitä ansainnut, ois hauska tietää.<br />
<br />
NARRI.<br />
En ole tosin sinun asemassa,<br />
en hoida herrani mä rahoja,<br />
mut rikkaaksi voi tulla muutenkin.<br />
Kas onhan ammattini mullakin.<br />
<br />
HOVIMESTARI.<br />
Ois hauska tietää mikä?<br />
<br />
NARRI.<br />
<span style="margin-left: 12em;">Arvaahan!</span><br />
<br />
HOVIMESTARI.<br />
Jos lienet suutari?<br />
<br />
NARRI.<br />
<span style="margin-left: 10em;">Voin olla joskus,</span><br />
mut ei se rikastuta. &mdash; Arvaa vielä!<br />
<br />
HOVIMESTARI.<br />
Jos lienet räätäli?<br />
<br />
NARRI.<br />
<span style="margin-left: 10em;">Mun pukuni</span><br />
on muodikas?<br />
<br />
HOVIMESTARI.<br />
<span style="margin-left: 6.5em;">No eipä kehumista!</span><br />
Mut mikä olet, koska ammattisi<br />
sä väität kannattavan.<br />
<br />
NARRI (Ylpeänä.)<br />
<span style="margin-left: 11.5em;">Olen taiteilija!</span><br />
Sä varmaan tiedät, että ihmiset,<br />
noin kunnon ihmiset kuin sinäkin,<br />
ne uhraa paljon, paljon taitoihin.<br />
<br />
HOVIMESTARI (Huokaa.)<br />
Juu, juu!<br />
<br />
NARRI (Matkii.)<br />
<span style="margin-left: 5em;">Juu, juu!</span><br />
<br />
HOVIMESTARI.<br />
Ja minä luulin jo,<br />
ett' olet vallan keppikerjäläinen.<br />
<br />
NARRI.<br />
Huut hävitön!<br />
<br />
HOVIMESTARI.<br />
<span style="margin-left: 7em;">No, no! Ei suuttumista!</span><br />
<br />
NARRI (Käskevästi.)<br />
No tiedä siis, mä vaadin tyttäresi!<br />
Mä häntä rakastan, vain häntä yksin.<br />
Ja ellen häntä saa &mdash; niin &mdash; menen hirteen!<br />
Sä tiedä se, ja suostu! Tuossa on!<br />
<br />
(Antaa ylpeästi hovimestarille kukkaron.)<br />
<br />
HOVIMESTARI (Punniten kukkaroa.)<br />
Ja ettäkö nää saisin?<br />
<br />
NARRI.<br />
<span style="margin-left: 11em;">Saada voit,</span><br />
jos annat mulle sulo tyttäresi.<br />
<br />
HOVIMESTARI.<br />
Mut vasta toinen hänet multa sai,<br />
mit tehdä nyt?<br />
<br />
NARRI.<br />
<span style="margin-left: 7.5em;">Sä ällös hätäile!</span><br />
<br />
(Ottaa taskustaan helminauhan, painaa sitä sydämmelleen.)<br />
<br />
Kun vieno tyttäresi näkee mun,<br />
hän kohta hurmaantuu. Voit olla varma!<br />
<br />
HOVIMESTARI.<br />
Mut vasta juuri sanoi lempivänsä<br />
hän toista miestä.<br />
<br />
NARRI.<br />
<span style="margin-left: 9.5em;">Tiedän kyllä sen,</span><br />
mut tyttäresi tietänyt ei silloin,<br />
mä että myöskin häntä rakastan.<br />
<br />
HOVIMESTARI (Epäröiden.)<br />
Voi olla totta! Mutta anteeks' anna,<br />
jos epäilen mä sinun rakkauttas,<br />
kun noidaksi sä vasta nimitit<br />
mun tytärtäni.<br />
<br />
NARRI (Itsekseen.)<br />
<span style="margin-left: 7.5em;">Ai saakeli! Nyt tuli</span><br />
Jo kummat! (Miettii.) Ahaa! (Hovimestarille.)<br />
<span style="margin-left: 14em;">Miten epäillä</span><br />
mun rakkautta voitkaan, &mdash; ihminen?<br />
Jos noidaksi mä häntä vasta kutsuin<br />
niin tein sen rakkaudesta!<br />
<br />
HOVIMESTARI.<br />
<span style="margin-left: 13.5em;">Rakkaudesta?</span><br />
<br />
NARRI.<br />
Niin juuri! Sillä tahdoin eksyttää<br />
mä miestä, joka väitti lempivänsä<br />
sun tytärtäs.<br />
<br />
HOVIMESTARI.<br />
<span style="margin-left: 7em;">Vai niin! Nyt ymmärrän!</span><br />
<br />
NARRI.<br />
No vihdoinkin! Siis tyttäresi saan?<br />
<br />
HOVIMESTARI.<br />
Saat. &mdash; Et. &mdash; Saat. &mdash; Et. &mdash; En tiedä oikein varmaan.<br />
<br />
NARRI (Ottaa povestaan toisen kukkaron, antaa sen hovimestarille.)<br />
Siis tyttäresi saan?<br />
<br />
HOVIMESTARI.<br />
<span style="margin-left: 10.5em;">Oi armas tyttäreni!</span><br />
Niin kovasti mä häntä rakastan.<br />
En hennois antaa.<br />
<br />
NARRI (Suuttuu.)<br />
<span style="margin-left: 9em;">Piru vieköön sun!</span><br />
En enää anna sulle ropoakaan!<br />
Nuo anna takaisin! &mdash; Tai tyttäresi?<br />
Sä tingit niinkuin pahin juutalainen.<br />
<br />
HOVIMESTARI.<br />
Mä nääkö takaisin? Tai tyttäreni? (Miettii.)<br />
Vie tyttäreni, vie, vie Herran tähden,<br />
jos hän vaan suostuu.<br />
<br />
NARRI.<br />
<span style="margin-left: 11em;">Suostuu aivan varmaan.</span><br />
Vie hälle sana, häntä vuottelen<br />
ja hälle olen minä tuonut tänne<br />
kaks sormusta, kuus rannerengasta,<br />
viis ihanata helmivyötä sekä<br />
myös &mdash; yhden sydämmen.<br />
<br />
<span style="margin-left: 12em;">No! Ala mennä!</span><br />
<br />
HOVIMESTARI (Epäröi.)<br />
<br />
NARRI.<br />
No mitä epäilet. Jo kiirehdi!<br />
<br />
HOVIMESTARI.<br />
Siis vieraat saapuvat nyt <i>sinun</i> häihin.<br />
<br />
NARRI.<br />
Ne tulkoon vaikka minne! Kiirehdi!<br />
</p>

<p>(Työntää hovimestarin ovesta sisään.)</p>


<h2>Kahdestoista kohtaus.</h2>

<p>Narri.</p>

<p>
NARRI (Itsekseen.)<br />
Ois hauska tietää, ken on herra nyt,<br />
se onko minun kaunis ulkomuoto,<br />
se onko minun säihkyävä nero,<br />
mun kyttyräni vai mun &mdash; rahani?<br />
<br />
(Istuutuu portaille.)<br />
<br />
Nyt vuotan morsianta, sydän sykkii<br />
kuin sulhasmiehellä. Miks' sykkii se?<br />
Kai rakkaudesta? Ei! Ei rakkaudesta!<br />
Mun elämäni käänteestä? Ei suinkaan!<br />
<br />
(Nousee.)<br />
<br />
Mut kun mä asiata punnitsen,<br />
se sykkii raivosta, näin rahoillaan<br />
kun narri punnita voi täsmälleen,<br />
min verran painaa sielu ihmisen.<br />
</p>


<h2>Kolmastoista kohtaus.</h2>

<p>Narri. Colombina.</p>

<p>(Colombina tulee, eivät aluksi ole huomaavinaan toisiaan.
Narri hillitsee raivoaan, painaa kätensä sydämmelleen.)</p>

<p>
NARRI.<br />
Ah! Signorina! Te!<br />
<br />
COLOMBINA.<br />
<span style="margin-left: 9.5em;">Signor! Te täällä!</span><br />
<br />
NARRI.<br />
Niin! Signorina! Minun mielestäni<br />
se ei oo ihme. Tänne, tänne, tänne<br />
tuon talon varjoon (Osoittaa hovimestarin taloa.)<br />
<span style="margin-left: 9.5em;">aina kaipaan mä,</span><br />
siks' olen täällä nytkin taas!<br />
<br />
COLOMBINA.<br />
Niin hauskaa!<br />
<br />
NARRI.<br />
Niin äärettömän hauskaa, signorina,<br />
ja sydämmelle suloi &mdash; &mdash; &mdash; (keskeyttää.)<br />
<br />
COLOMBINA.<br />
<span style="margin-left: 14.5em;">Mit' tarkoitatte?</span><br />
<br />
NARRI.<br />
Ah! Signorina! En, en mitään lainkaan,<br />
ja kuitenkin niin äärettömän paljon.<br />
<br />
COLOMBINA.<br />
Te mitä lausuitte? Ois hauska tietää!<br />
<br />
NARRI.<br />
Mä lausuin vaan, mun sydäntäni kiertää<br />
niin sulotunteet!...<br />
<br />
COLOMBINA.<br />
<span style="margin-left: 10.5em;">Oh! Signor! Kuin niin?</span><br />
<br />
NARRI.<br />
Oi, älkää kysykö!<br />
<br />
(Ottaa povestaan helminauhan.)<br />
<br />
COLOMBINA (Hymyilee.)<br />
<span style="margin-left: 9em;">No miks'ei saisi!</span><br />
<br />
NARRI.<br />
Mun sydämmeni (Painaa nauhaa sydämmelleen)<br />
<span style="margin-left: 7em;">on pakahtua vallan,</span><br />
se sykkii niin, mä luulen, että sykkii<br />
se rakkaudesta. Oh! Mä punastun.<br />
<br />
COLOMBINA.<br />
Te mitä puhutte? Mä luulen minäkin<br />
myös punastun.<br />
<br />
NARRI.<br />
<span style="margin-left: 7.5em;">Mun veri nousee päähän,</span><br />
mua melkein pyörryttää.<br />
<br />
COLOMBINA.<br />
<span style="margin-left: 12em;">Oh kuinka kuuma!</span><br />
Mä varmaan pyörryn.<br />
<br />
NARRI.<br />
<span style="margin-left: 10em;">Sallikaa mun auttaa</span><br />
ja pitää kiinni &mdash; jos kaatuisitte.<br />
<br />
COLOMBINA (Yrittää kaatua, narri juoksee apuun, Colombina nojautuu häntä<br />
vastaan. Narri laskee hänet rappusille, sitasee helmivyön hänen<br />
kaulaansa ja heittää helyt hänen viereensä portaille. Colombina tointuu<br />
hiukan. Narri juoksee pois.)<br />
<br />
COLOMBINA (Nousee, ottaa helyt.)<br />
Oh mikä hieno, miellyttävä mies!<br />
</p>

<p>(Lähtee kiireesti.)</p>


<h2>Neljästoista kohtaus.</h2>

<p>Lakeija. Hovimestari.</p>

<p>
LAKEIJA (Tulee kantaen viinikoria.)<br />
Nyt, nyt mä olen ostanut jo viinit.<br />
Kai appivaari kutsunut on vieraat,<br />
ja tänään täällä vast' on riemujuhla!<br />
Mun sydämmeni sykkii, suonet paisuu<br />
ja rinta tuntuvi niin lämpimältä!<br />
<br />
(Koputtaa voudin ovelle.)<br />
<br />
Hei appivaari! Nyt on viinit täällä!<br />
Sä varmaan vieraita jo kutsuit paljon!<br />
<br />
(Ei vastausta.)<br />
<br />
Hei appivaari! Hei! Tääll' olen minä,<br />
no tullos toki ulos, että saamme<br />
nyt häistä puhua!<br />
<br />
(Ei vastausta.)<br />
<br />
<span style="margin-left: 9em;">Tää kummallista</span><br />
on vasta! Ymmärrä en lainkaan,<br />
miks'ei mua avosylin vuotella<br />
häätaloon, niinkuin aina sulhasmiestä.<br />
Hei appivaari! Ootko kotona?<br />
<br />
HOVIMESTARI (Huoneesta vihaisena.)<br />
Sä mitä siellä räävyt? Tuki suus!<br />
<br />
LAKEIJA (Hämmästyen.)<br />
Mä? Mitä? Räävyn? Mitä tämä on?<br />
<br />
HOVIMESTARI (Tulee.)<br />
Niin juuri! Mitä ulvot sinä täällä?<br />
<br />
LAKEIJA.<br />
No, kautta Pietarin! En mitään käsitä!<br />
<br />
HOVIMESTARI.<br />
Se oikein on, kun suoraan tunnustat<br />
sun suuren tyhmyytesi.<br />
<br />
LAKEIJA.<br />
<span style="margin-left: 11.5em;">Tyhmyyteni?</span><br />
Mä mitä olen väärin toimittanut?<br />
Täss' ovat viinit, jotka ostin häihin.<br />
<br />
HOVIMESTARI.<br />
Ken käski sua niitä ostamaan?<br />
<br />
LAKEIJA.<br />
Mua Colombina käski! Ette muista?<br />
Margauxta, daadeleja, Madeiraa!<br />
Täss' ovat kaikki, niinkuin näette,<br />
ja aivan Colombinan mielen mukaan!<br />
<br />
HOVIMESTARI.<br />
Miks' sinä ostat viinit hänen häihin,<br />
ne anna hänen sulhasensa ostaa!<br />
<br />
LAKEIJA.<br />
Sä mitä hourit? Hänen sulhasensa,<br />
se olen minä!<br />
<br />
HOVIMESTARI.<br />
<span style="margin-left: 7em;">Mitä? Itse hourit!</span><br />
Et sinä sitä ole koskaan ollut,<br />
Et myöskään siksi tule.<br />
<br />
LAKEIJA.<br />
<span style="margin-left: 12em;">Kumman kumma!</span><br />
Mä sulta hänet vasta juuri sain!<br />
<br />
HOVIMESTARI.<br />
Niin, saitpa kyllä, mut en tietänyt,<br />
hän että on jo toisen miehen oma.<br />
<br />
LAKEIJA.<br />
Hän toisen miehen oma. Suostuihan<br />
hän itsekin ja lausui mulle suoraan<br />
mua lempivänsä.<br />
<br />
HOVIMESTARI.<br />
<span style="margin-left: 8em;">Hän ei nähtävästi</span><br />
sua tahtonut vaan loukata!<br />
<br />
LAKEIJA.<br />
<span style="margin-left: 13.5em;">Vai niin!</span><br />
Ja ken on sulhanen?<br />
<br />
HOVIMESTARI.<br />
<span style="margin-left: 10em;">Saat nähdä vielä!</span><br />
<br />
LAKEIJA.<br />
Tää tottamaar on vallan ihmeellistä!<br />
Mä kihlaan tytön, kaikki hyvin käy.<br />
Ja sillä aikaa, kun mä häitä varten<br />
oon ostamassa viinejä, niin hän<br />
jo toisen ottaa. Ken se mahtaa olla?<br />
Kai joku suuri naisten sankari,<br />
mies pitkä, suora, häikäisevän kaunis,<br />
mi katseellaan jo kohta valloittaa,<br />
min naisen tahtoo. Virka, ken hän on?<br />
</p>


<h2>Viidestoista kohtaus.</h2>

<p>Edelliset. Narri.</p>

<p>
NARRI (Ylpeillen.)<br />
Se olen minä!<br />
<br />
LAKEIJA (Hämmästyen.)<br />
<span style="margin-left: 7em;">Sinä! "Pater Paulus!"</span><br />
<br />
NARRI.<br />
Niin minä! "Pater Paulus."<br />
<br />
LAKEIJA (Hovimestarille.)<br />
<span style="margin-left: 13.5em;">Onko totta?</span><br />
<br />
HOVIMESTARI.<br />
On.<br />
<br />
COLOMBINA (Ikkunasta.)<br />
<span style="margin-left: 2em;">Isä, isä, tule heti tänne!</span><br />
<br />
HOVIMESTARI (Lähtee.)<br />
<br />
NARRI.<br />
Nyt kuulit sen, ken ompi sulhanen.<br />
<br />
LAKEIJA.<br />
Ja kuinka, kuinka käy nyt minun häiden?<br />
<br />
NARRI.<br />
Näin ollen, tässä tapauksessa<br />
ne täytyy lykätä. Mä vietän häitä nyt!<br />
<br />
LAKEIJA.<br />
Sen konna! Ryöstit multa Colombinan!<br />
<br />
NARRI.<br />
Top! Pikkuhiljaa! Malta hetkinen!<br />
Sun pitäisihän itse ymmärtää,<br />
mun kaltaiseni mies sun kilpakosijana<br />
kyll' aina voittaa! Katso minua!<br />
Tää mieskö naisia ei hurmais? Mitä?<br />
Mä vietän häitä nyt! Sä tiedä se!<br />
<br />
LAKEIJA.<br />
Et vietä, vannon sen, mun sappen paisuu,<br />
ja veri vihaa keittää suonissani,<br />
sä viettelijä, konna, petturi,<br />
tään maksaa saat sä vielä hengelläsi!<br />
<br />
NARRI.<br />
Top! Pikkuhiljaa! Katso, tuolta jo<br />
nyt saapuu vieraat häihin. Malta hetki!<br />
<br />
(Vieraita alkaa tulla.)<br />
<br />
LAKEIJA.<br />
En malta, en!<br />
<br />
NARRI.<br />
<span style="margin-left: 7em;">Sun täytyy malttaa mieltäs!</span><br />
On sulla aikaa vielä tapellakin.<br />
<br />
(Vieraille.)<br />
<br />
Mä teidät morsiamen isän eestä<br />
nyt tervetullehiksi tervehdän.<br />
Siis istukaa!<br />
<br />
(Vieraat katselevat ympärilleen ja alkavat nauraa kikattaa.)<br />
<br />
<span style="margin-left: 7em;">Teill' ompi ehkä hauska,</span><br />
kun nauratte? Hää-ilo alkaa kohta,<br />
mä vakuutan, tääll' että tulee lystit!<br />
No miksi nauratte?<br />
<span style="margin-left: 9.5em;">Ai saakeli!</span><br />
Miss' ovat tuolit? Suokaa anteeksi!<br />
Niin paljon tääll' on ollut hommaamista!<br />
Niin pienen seikan pian unhottaa,<br />
mut erehdyksestämme häpeän<br />
mä sulhasena yksin kantaa tahdon.<br />
<br />
(Vieraat katselevat kummastellen toisiaan.)<br />
<br />
Niin, sulhanenhan täällä olen minä!<br />
<br />
(Nauravat.)<br />
<br />
Se totta on. Sen teille todistan,<br />
jos seista jaksatte te hetkisen.<br />
Kas tämän koneen keksinyt oon minä!<br />
<br />
(Ottaa taskustaan vaa'an, sydämmen ja rahoja.)<br />
<br />
Kas tässä, tässä on mun keksintöni!<br />
Nyt niinkuin näette, tää ompi vaaka,<br />
ja vaa'alle mä panen sydämmen,<br />
ja näillä punnitsen, se paljon painaa.<br />
<br />
(Panee rahoja toiseen vaakakuppiin. Nauravat.)<br />
<br />
Nyt viisari jo nousta alkaa hiukan.<br />
Se merkitsee: "On tyttö ynseä."<br />
No vielä yksi raha, noin, kas noin,<br />
tää merkitsee: "Hän alkaa leppyä."<br />
Ja vielä yksi raha, heipä hei,<br />
tää merkitsee: "Hän salaa rakastaa."<br />
Ja vielä yksi raha, juuri näin,<br />
tää merkitsee: "Oi kaunis kuutamo!"<br />
Ja vielä yksi raha, viimeinen,<br />
tää merkitsee: "Oi armas, olen sun!"<br />
<br />
(Nauravat.)<br />
<br />
Te nauratte! Te ette usko mua!<br />
Tää totta on! Mä vannon teille sen,<br />
tuon verran painaa sydän ihmisen!<br />
<br />
(Viskaa vaa'an maahan.)<br />
</p>


<h2>Kuudestoista kohtaus.</h2>

<p>Kaikki. Hovimestari ja Colombina.</p>

<p>
COLOMBINA (Tulee kiireesti hovimestarin kanssa talosta.)<br />
Sen konna, miksi sua kutsuiskaan,<br />
sä naisen turvattoman petturi!<br />
<br />
HOVIMESTARI.<br />
Kautt' taivaan! Hirtätämme sun! Sen vannon!<br />
<br />
NARRI (Yrittää puhua.)<br />
<br />
COLOMBINA.<br />
Sun helmes' oli väärät, väärät, väärät,<br />
sun rannerenkaas oli vaskea<br />
ja sormuksesi lasia ja rautaa.<br />
Sen konna!<br />
<br />
NARRI.<br />
<span style="margin-left: 5.5em;">Signorina! Malttakaa!</span><br />
<br />
HOVIMESTARI.<br />
Sun rahas oli väärää, arvotonta.<br />
Mä heti herrallemme valitan<br />
sun rikoksesi.<br />
<br />
NARRI.<br />
<span style="margin-left: 7.5em;">Sallikaa, mä puhun!</span><br />
Voi olla, että helmet oli väärät<br />
ja renkaat vaskea ja sormukseni rautaa.<br />
Voi olla, että rahat oli väärät!<br />
Mut väittää uskallan, mun helmeni<br />
ol' yhtä oikeat kuin sinun<br />
(Osoittaa Colombinaa.)<br />
<span style="margin-left: 13.5em;">rakkaus.</span><br />
Jos sulle<br />
(Osoittaa hovimestaria.)<br />
<span style="margin-left: 5em;">annoinkin mä väärää rahaa,</span><br />
niin väitän, liiankin se oli hyvää<br />
siit' tavarasta, jota sulta ostin!<br />
<br />
(Lakeijalle.)<br />
<br />
No veli, tullos pois, nyt seuraa mua!<br />
</p>

<p>(Ottaa lakeijaa käsivarresta ja tempaa viinikorin käteensä. Lähtevät.)</p>

<p>LOPPU.
</p>

</body>
</html>
